{
  "id": 15,
  "title": "Poezia timpului",
  "date": "23 februarie 2024",
  "text": "Am întrebat timpul:\n\"Ce sens am eu în lume dacă m-ai blestemat\nla o inevitabilă pieire?\"\nIar timpul mi-a răspuns cu o poezie:\n\n\"Când ceasul tău se va opri\nTu vei rămâne amintire.\nN-o să conteze ce-ai trăit,\nVei dăinui prin ce-ai sădit.\n\nDupă secundele de ceas\nMinutele mai fac un pas,\nIar pașii tăi prea alergați\nDe-ai tăi copii vor fi urmați.\n\nPrecum secundele pe ceas\nChiar și minutele au glas\nȘi-mping și ele-ncetișor\nÎn orele ce trec domol.\n\nTu om naiv, nu te grăbi,\nTrăiește lent cu ai tăi copii\nIubește-ți azi cu foc soția\nȘi lasă naiba poezia!\n\nAcum desprinde-te de mine\nȘi stai cu oameni lângă tine.\nEu nu sunt timp, sunt poezie,\nIar tu: poet în frenezie!\""
}
