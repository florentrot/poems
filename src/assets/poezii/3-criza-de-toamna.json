{
  "id": 3,
  "title": "Criză de Toamnă",
  "date": "12 noiembrie 2023",
  "text": "Un soare de noiembrie înfrigurat și ud\nStrăpunge materia din care sunt făcut,\nMă mângâie timid de-această dată\nPe fața mea trecută și uscată.\n\nO ploaie de toamnă mai poate uda\nUn colțișor uitat din inima mea,\nUn loc pe care și eu l-am pierdut în timp,\nEste al meu, dar totuși nu-l mai simt.\n\nAm fost copil, acum sunt călător,\nAm fost puternic, pur și visător,\nAm alergat până-n prezent\nȘi totuși simt c-am fost absent."
}
