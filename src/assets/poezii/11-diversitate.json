{
  "id": 11,
  "title": "Diversitate",
  "date": "27 ianuarie 2024",
  "text": "Stop, așteaptă, nu da scroll,\nSă îți zic ce-i ăla rol:\nE atunci când faci din toate\nFără vreo finalitate.\n\nIeri am fost oștean cu grade\nMă mințeam: \"ce bine-mi șade!\",\nM-am luat și de programare\nÎnsă totuși mi se pare\nCă decât să fii IT-ist\nMai bine economist.\n\nÎnsă fără niciun gest\nVă spun într-un mod onest,\nDe-aș alege-o meserie\nAr fi să scriu poezie.\n\nAm mai fost și chitarist\nRocker și motociclist\nMLM-ist și fantezist,\nAhhh! Ce viață de artist!\n\nAm jucat câte un rol\nȘi totuși n-am fost actor.\nDacă și tu simți la fel,\nȘi trăiești fără un țel:\n\n...fă copii!"
}
