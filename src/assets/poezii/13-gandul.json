{
  "id": 13,
  "title": "Gândul",
  "date": "21 februarie 2024",
  "text": "Suntem o clipă în existență\nUn fir de praf în univers\nÎn infinitul timpului un vers.\n\nTrăim în rime rare\nȘi chiar fără măsură\nE haosul de vină că ne fură.\n\nUn gând suntem în lume\nȘi un cuvânt rostit\nCu glasul muribund și chiar naiv.\n\nPrecum un strop de ploaie\nNe spargem în ocean\nPierim pe veșnicie purtați de val.\n\nAtât suntem în univers\nUn gând al unui Zeu absent\nTrăiește azi și fii prezent!"
}
