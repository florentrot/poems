{
  "id": 28,
  "title": "Overthinking 3",
  "date": "25 august 2024",
  "text": "Sunt vinovat de neglijență\nȘi m-am pierdut în existență\nTot ce uram, am devenit\nCăci am uitat c-am suferit.\nAzi fiul meu mi-a demonstrat\nCă sunt un tată deraiat\nÎn loc să merg cu el la joacă\nI-am dat desene ...că-l împacă.\nCu ochii mici și obosiți\nEl mi-a rostit surprinzător:\n\"As vrea să pap, ca să nu mor.\"\nAtunci am strâns tare din dinți\nAm plâns în suflet lângă sfinți\nM-am ars cu foc din iadul meu\nAm rupt din inimă arsură\nȘi m-am urât peste măsură.\nIeri promiteam că voi fi bun,\nAzi fac greșeli și vi le spun\nSuntem pierduți când nu iubim\nDoar în copii raiul găsim."
}
